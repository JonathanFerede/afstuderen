# Adviesrapport

## Visie

Dit hoofdstuk vat mijn visie voor de interface van de backend kort samen. Er is in dit hoofdstuk geen verband tussen de verwachtte impact en de volgorde waarin de veranderingen behandeld worden. De hieropvolgende pagina's gaan dieper in op de veranderingen. 

### Workflow

Inplaats van dat elk product vanaf de productpagina aan een van de opties van een hoofdproduct gekoppeld moet worden, kunnen gebruikers vanuit een hoofdproduct de juiste producten selecteren. Dit kan de gebruiker doen door een lijst van SKU's in de livesearch balk in te voeren en/of door middel van de selectiemethodes die hij/zij gewend is de juiste producten selecteren. Vervolgens kan de gebruiker door te slepen de producten aan de juiste optie van het hoofdproduct koppelen. 

### Tabstructuur

De vensters waarin pagina's, hoofdproducten en producten bewerkt worden zullen niet langer werken met secties die uitklappen, maar met een tab-structuur. 

### Presets

Bij het aanmaken van een hoofdproduct kunnen veel gebruikte producteigenschappen, features, options, dimentions, recommendations en soorten met één klik op een van de opgeslagen presets voor de gebruiker ingevuld worden in alle talen. Deze presets kan de gebruiker zelf aanmaken, bewerken en verwijderen.

### Bulk bewerken

Gebruikers kunnen nu meerdere pagina's, hoofdproducten of producten tegelijkertijd bewerken. Zo kan voor meerdere pagina's bijvoorbeeld de landzichtbaarheid in één keer veranderd worden. Zo kan er voor meerdere hoofdproducten bijvoorbeeld in één keer een ander gerelateerd product geselecteerd worden. En zo kunnen meerdere producten  voorzien worden van een ander label door bijvoorbeeld op een van de presets te klikken.

